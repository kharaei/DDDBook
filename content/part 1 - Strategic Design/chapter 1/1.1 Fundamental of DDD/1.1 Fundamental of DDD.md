---
title: 1.1 مفاهیم پایه ای از DDD
weight: 100
type: docs
---
## مفاهیم پایه ای از DDD


اگر شما هم عاشق کد نوشتن، حل مسائل پیچیده، ارائه راه‌حل‌های تمیز و ساخت نرم‌افزاری که قوانین کسب و کار را به دقت در نظر می گیرند هستید، به نظر من همین علاقه می‌تواند نظر و نگاه شما را به طراحی دامنه محور (DDD) جلب کند: چون شما می‌خواهید در کار خود بهتر شوید اما متاسفانه باید بگویم که این فصل، هیچ ارتباطی با **نوشتن کد** ندارد. در این فصل، ما با هم یاد خواهیم گرفت که شرکت‌ها چگونه عمل می‌کنند: چرا اصلا وجود دارند، چه اهدافی را دنبال می‌کنند و همچنین چه استراتژی‌هایی برای رسیدن به هدف‌های خودشان انتخاب می‌کنند.

گاهی اوقات می‌شنویم که توسعه‌دهندگان نرم‌افزار می‌گویند که ما چرا باید نگرانی‌هایی در مورد کسب و کار داشته باشیم؟ چرا واقعا نیاز به درگیر شدن در جزئیات کسب و کار داریم؟ ما باید تمرکز کامل خود را بر روی نوشتن کد بگذاریم. ما که مدیرعامل یک شرکت و یا کمپانی نیستیم که بخواهیم این همه دغدغه را برای خودمون بخریم.

اما اجازه دهید از یک زاویه‌ی دیگری به این موضوع نگاه کنیم. برای طراحی و ایجاد یک راه‌حل نرم‌افزاری کارآمد، باید ابتدا مشکلی که می‌خواهیم براش نرم افزار درست کنیم را به طور کامل درک کنیم تا بتوانیم یک راه‌حل مناسب ارائه دهیم. بنابراین باید یک سری سوال بپرسیم: سازمان چرا می‌خواهد این نرم‌افزار را ایجاد کند؟ اصلا چه مزایایی از این نرم‌افزار انتظار دارد؟ برای بهتر درک کردن این سوالات، ما (برنامه نویسان) باید دغدغه‌ها و چالش‌های کسب و کار سازمان را نیز در نظر بگیریم.

در این فصل، قرار است ما با هم ابزارهای طراحی دامنه که برای تجزیه و تحلیل دامنه کسب‌وکار یک شرکت مهم هستند را یاد بگیریم و همچنین در این فصل می‌خواهیم در مورد زیر دامنه‌های اصلی، پشتیبان، و زیر دامنه‌های عمومی بیشتر و دقیق تر بررسی کنیم.

**پ.ن:** به دنبال تحلیل و بررسی دامنه کسب و کار خود باشید. اما دامنه کسب و کار چیست؟
